[
  {
    "id": 1,
    "year": "2021",
    "school": "epal",
    "exam": "epal_main",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ - ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (17/6/2021), Μαθηματικά (Άλγεβρα).\nΘΕΜΑ Α:\nΑ1. Έστω $x_1, x_2, \\ldots, x_k$ οι τιμές μίας μεταβλητής $X$ ενός δείγματος μεγέθους $\\nu$, όπου $k, \\nu$ μη μηδενικοί φυσικοί αριθμοί με $k \\leq \\nu$. Τι ονομάζεται (απόλυτη) συχνότητα $\\nu_i$ που αντιστοιχεί στην τιμή $x_i$, όπου $i = 1, 2, \\ldots, k$; Μονάδες 4\nΑ2. Να αποδείξετε ότι η παράγωγος της σταθερής συνάρτησης $f(x) = c$, όπου $x, c \\in \\mathbb{R}$ και $c$ σταθερά, είναι ίση με το μηδέν, δηλαδή $f'(x) = (c)' = 0$. Μονάδες 6\nΑ3. Να χαρακτηρίσετε τις προτάσεις που ακολουθούν:\nα. Οι διακριτές μεταβλητές μπορούν να πάρουν οποιαδήποτε τιμή ενός διαστήματος πραγματικών αριθμών $(\\alpha, \\beta)$.\nβ. Το ραβδόγραμμα χρησιμοποιείται για τη γραφική παράσταση των τιμών μίας ποιοτικής μεταβλητής.\nγ. Μία συνάρτηση $f$ λέγεται γνησίως αύξουσα σε ένα διάστημα $\\Delta$ του πεδίου ορισμού της, όταν για οποιαδήποτε σημεία $x_1, x_2 \\in \\Delta$ με $x_1 < x_2$ ισχύει $f(x_1) > f(x_2)$. Μονάδες 6\nΑ4. Να μεταφέρετε στο τετράδιό σας τις παρακάτω ισότητες και να τις συμπληρώσετε:\nα. $\\left(\\frac{1}{x}\\right)' = \\ldots$, με $x \\neq 0$.\nβ. $(x^\\nu)' = \\ldots$, όπου $\\nu$ φυσικός αριθμός.\nγ. $(c \\cdot f(x))' = \\ldots$, όπου $c \\in \\mathbb{R}$ και $f : \\mathbb{R} \\to \\mathbb{R}$ συνάρτηση παραγωγίσιμη στο πεδίο ορισμού της. Μονάδες 9"
  },
  {
    "id": 2,
    "year": "2021",
    "school": "epal",
    "exam": "epal_main",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ - ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (17/6/2021), Μαθηματικά (Άλγεβρα).\nΘΕΜΑ Β:\nΔίνεται η συνάρτηση $f(x) = x^2 - \\alpha x + 2$, όπου $\\alpha \\in \\mathbb{R}$ σταθερά και $x \\in \\mathbb{R}$.\nΒ1. Αν η γραφική παράσταση της $f$ τέμνει τον άξονα $x'x$ σε σημείο με τετμημένη ίση με 1, να βρείτε την τιμή του $\\alpha$. Μονάδες 5\nΒ2. Για $\\alpha = 3$, να βρείτε το πεδίο ορισμού της συνάρτησης $g(x) = \\frac{1}{f(x) - 2x}$. Μονάδες 5\nΒ3. Για $\\alpha = 3$, να υπολογίσετε το όριο $\\displaystyle\\lim_{x \\to 1} g(x)$. Μονάδες 7\nΒ4. Για $\\alpha = 3$, να βρείτε την εξίσωση της εφαπτομένης της γραφικής παράστασης της $f$ στο σημείο $M(0, f(0))$. Μονάδες 8"
  },
  {
    "id": 3,
    "year": "2021",
    "school": "epal",
    "exam": "epal_main",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ - ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (17/6/2021), Μαθηματικά (Άλγεβρα).\nΘΕΜΑ Γ:\nΔίνεται το ιστόγραμμα και το πολύγωνο των σχετικών συχνοτήτων $f_i$ που αφορούν τα έτη υπηρεσίας 50 εκπαιδευτικών.\nΓ1. Να μεταφέρετε στο τετράδιό σας τον πίνακα που ακολουθεί και να τον συμπληρώσετε με βάση το παραπάνω ιστόγραμμα:\nΈτη υπηρεσίας [, ) | Κεντρική τιμή $x_i$ | Συχνότητα $\\nu_i$ | Σχετική συχνότητα $f_i$ | $a_i$\n[4,8) | | 5 | | 36°\n[8,12) | | | | \n[12,16) | 14 | | | \n[16,20) | | 20 | | 144°\nΣύνολο | | 50 | | 360°\nόπου $a_i$ το αντίστοιχο τόξο ενός κυκλικού τμήματος στο κυκλικό διάγραμμα συχνοτήτων. Μονάδες 12\nΓ2. Πόσοι εκπαιδευτικοί έχουν συμπληρώσει τουλάχιστον 8 έτη υπηρεσίας; Μονάδες 5\nΓ3. Να βρείτε το ποσοστό των εκπαιδευτικών που έχουν συμπληρώσει υπηρεσία λιγότερη από 16 έτη. Μονάδες 5\nΓ4. Πόσο είναι το εμβαδόν του χωρίου που ορίζεται από το πολύγωνο των σχετικών συχνοτήτων και τον οριζόντιο άξονα; Μονάδες 3"
  },
  {
    "id": 4,
    "year": "2021",
    "school": "epal",
    "exam": "epal_main",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ - ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (17/6/2021), Μαθηματικά (Άλγεβρα).\nΘΕΜΑ Δ:\nΈνα οικόπεδο σχήματος ορθογωνίου έχει μήκος $x$ μέτρα (m), πλάτος $y$ μέτρα (m) και περίμετρο 80m.\nΔ1. Να αποδείξετε ότι το εμβαδόν του οικοπέδου ως συνάρτηση του $x$, δίνεται από τον τύπο $E(x) = -x^2 + 40x$ και να βρείτε το πεδίο ορισμού της συνάρτησης $E(x)$. Μονάδες 10\nΔ2. Να μελετήσετε τη συνάρτηση $E(x)$ ως προς τη μονοτονία της. Μονάδες 6\nΔ3. Για ποια τιμή του $x$ το εμβαδόν του οικοπέδου γίνεται μέγιστο και ποια είναι η μέγιστη τιμή του; Μονάδες 4\nΔ4. Δύο οικόπεδα Α και Β σχήματος ορθογωνίου με περίμετρο 80m το καθένα έχουν μήκη $x_A = 29{,}5$m και $x_B = 34{,}2$m, αντίστοιχα. Να απαντήσετε αιτιολογημένα ποιο από τα δύο οικόπεδα έχει το μεγαλύτερο εμβαδόν. Μονάδες 5"
  },
  {
    "id": 5,
    "year": "2021",
    "school": "epal",
    "exam": "epal_repeat",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΚΑΙ ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (23/9/2021), Μαθηματικά (Άλγεβρα).\nΘΕΜΑ Α:\nΑ1. Να αποδείξετε ότι η παράγωγος της ταυτοτικής συνάρτησης $f(x) = x$ είναι $f'(x) = 1$, για κάθε $x$ στο σύνολο $\\mathbb{R}$ των πραγματικών αριθμών. Μονάδες 7\nΑ2. Έστω $x_1, x_2, \\ldots, x_k$ οι τιμές μίας μεταβλητής $X$ ενός δείγματος μεγέθους $\\nu$, όπου $k, \\nu$ φυσικοί αριθμοί με $k \\leq \\nu$.\nα. Πώς ορίζεται η σχετική συχνότητα $f_i$ της τιμής $x_i$ για $i = 1, 2, \\ldots, k$; Μονάδες 4\nβ. Να αιτιολογήσετε γιατί ισχύει $0 \\leq f_i \\leq 1$ για $i = 1, 2, \\ldots, k$. Μονάδες 4\nΑ3. Να χαρακτηρίσετε τις προτάσεις που ακολουθούν:\nα. Ισχύει ότι $(f(x) \\cdot g(x))' = f'(x) \\cdot g'(x)$.\nβ. Η παράγωγος της $f$ στο $x_0$ εκφράζει τον ρυθμό μεταβολής του $y = f(x)$ ως προς το $x$, όταν $x = x_0$.\nγ. Ισχύει ότι $(\\sin x)' = \\cos x$.\nδ. Οι ποιοτικές ή κατηγορικές μεταβλητές διακρίνονται σε διακριτές και συνεχείς.\nε. Πλάτος μίας κλάσης ονομάζεται η διαφορά του κατώτερου από το ανώτερο όριο της κλάσης. Μονάδες 10"
  },
  {
    "id": 6,
    "year": "2021",
    "school": "epal",
    "exam": "epal_repeat",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΚΑΙ ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (23/9/2021), Μαθηματικά (Άλγεβρα).\nΘΕΜΑ Β:\nΔίνεται η συνάρτηση $f(x) = 2x^2 - \\alpha x + 6$ με $\\alpha, x \\in \\mathbb{R}$ για την οποία ισχύει $f'(4) = 12$.\nΒ1. Να βρείτε την $f'(x)$ (μον. 3) και να υπολογίσετε την τιμή του $\\alpha$ (μον. 3). Μονάδες 6\nΒ2. Για $\\alpha = 4$ να μελετήσετε τη συνάρτηση $f$ ως προς τη μονοτονία της (μον. 5) και να βρείτε τα ακρότατά της (μον. 3). Μονάδες 8\nΒ3. Για $\\alpha = 4$ να δείξετε ότι $f(x) \\geq 4$ για κάθε $x \\in \\mathbb{R}$. Μονάδες 4\nΒ4. Για $\\alpha = 4$ να βρείτε την εξίσωση της εφαπτομένης της γραφικής παράστασης της $f$ στο σημείο $A(-1, f(-1))$. Μονάδες 7"
  },
  {
    "id": 7,
    "year": "2021",
    "school": "epal",
    "exam": "epal_repeat",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΚΑΙ ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (23/9/2021), Μαθηματικά (Άλγεβρα).\nΘΕΜΑ Γ:\nΟι χρόνοι (σε λεπτά) που χρειάστηκαν 50 μαθητές/μαθήτριες ενός ΕΠΑ.Λ, για να μεταβούν από το σπίτι στο σχολείο τους, έχουν ομαδοποιηθεί σε 4 κλάσεις ίσου πλάτους $c$, όπου\n$$\\frac{2}{c} = \\lim_{x \\to 4} \\frac{\\sqrt{x} - 2}{x - 4}$$\nόπως φαίνεται στον παρακάτω πίνακα:\nΧρόνος σε λεπτά [, ) | Συχνότητα $\\nu_i$ | Σχετική Συχνότητα $f_i\\%$ | Αθροιστική Συχνότητα $N_i$\n[14, ...) | 15 | 30 | 15\n[..., ...) | 20 | 40 | ...\n[..., ...) | ... | ... | ...\n[..., ...) | 5 | ... | 50\nΣύνολο | 50 | 100 | \nΓ1. Να υπολογίσετε την τιμή του πλάτους $c$. Μονάδες 8\nΓ2. Για $c = 8$ να μεταφέρετε τον παραπάνω πίνακα στο τετράδιό σας και να τον συμπληρώσετε. Μονάδες 12\nΓ3. Για $c = 8$ να βρείτε το ποσοστό των μαθητών/μαθητριών που χρειάστηκαν τουλάχιστον μισή ώρα για να μεταβούν στο σχολείο τους. Μονάδες 5"
  },
  {
    "id": 8,
    "year": "2021",
    "school": "epal",
    "exam": "epal_repeat",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΚΑΙ ΕΣΠΕΡΙΝΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (23/9/2021), Μαθηματικά (Άλγεβρα).\nΘΕΜΑ Δ:\nΈστω $f$ παραγωγίσιμη συνάρτηση για την οποία ισχύει:\n$$\\lim_{h \\to 0} \\frac{f(x + h) - f(x)}{h} = x(3x - 2) - 8$$\nγια κάθε $x \\in [0, +\\infty)$.\nΔ1. Να αποδείξετε ότι $f'(x) = 3x^2 - 2x - 8$. Μονάδες 5\nΔ2. Ένα σώμα κινείται σε έναν άξονα και η θέση του $x$ τη χρονική στιγμή $t$ δίνεται από τη σχέση $x(t) = f(t)$, όπου το $x$ μετριέται σε μέτρα και το $t$ μετριέται σε δευτερόλεπτα. Ζητούνται:\nα. Η ταχύτητα του σώματος τη χρονική στιγμή $t = 4$ δευτερόλεπτα. Μονάδες 5\nβ. Η χρονική στιγμή κατά την οποία το σώμα είναι ακίνητο. Μονάδες 8\nγ. Η επιτάχυνση του σώματος τη χρονική στιγμή $t = 10$ δευτερόλεπτα. Μονάδες 7"
  },
  {
    "id": 9,
    "year": "2021",
    "school": "gel",
    "exam": "gel_main",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (16/6/2021), Μαθηματικά Προσανατολισμού.\nΘΕΜΑ Α:\nΑ1. Έστω μια συνάρτηση $f$, η οποία είναι συνεχής σε ένα διάστημα $\\Delta$. Να αποδείξετε ότι αν $f'(x) > 0$ σε κάθε εσωτερικό σημείο $x$ του $\\Delta$, τότε η $f$ είναι γνησίως αύξουσα σε όλο το $\\Delta$. Μονάδες 7\nΑ2. Να διατυπώσετε το κριτήριο παρεμβολής. Μονάδες 4\nΑ3. Πότε δύο συναρτήσεις $f$ και $g$ λέγονται ίσες; Μονάδες 4\nΑ4. Να χαρακτηρίσετε τις προτάσεις που ακολουθούν:\nα) Ισχύει $|\\eta\\mu x| < |x|$, για κάθε $x \\in \\mathbb{R}^*$.\nβ) Για οποιαδήποτε αντιστρέψιμη συνάρτηση $f$ με πεδίο ορισμού $A$ ισχύει ότι $f(f^{-1}(x)) = x$, για κάθε $x \\in A$.\nγ) Αν $\\displaystyle\\lim_{x \\to x_0} f(x) > 0$, τότε $f(x) > 0$ κοντά στο $x_0$.\nδ) Έστω μια συνάρτηση $f$ συνεχής σε ένα διάστημα $\\Delta$ και δυο φορές παραγωγίσιμη στο εσωτερικό του $\\Delta$. Αν $f''(x) > 0$ για κάθε εσωτερικό σημείο $x$ του $\\Delta$, τότε η $f$ είναι κυρτή στο $\\Delta$.\nε) Αν η $f$ είναι συνεχής συνάρτηση στο $[\\alpha, \\beta]$, τότε η $f$ παίρνει στο $[\\alpha, \\beta]$ μια μέγιστη τιμή, $M$, και μια ελάχιστη τιμή, $m$. Μονάδες 10"
  },
  {
    "id": 10,
    "year": "2021",
    "school": "gel",
    "exam": "gel_main",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (16/6/2021), Μαθηματικά Προσανατολισμού.\nΘΕΜΑ Β:\nΔίνεται η συνάρτηση $f : \\mathbb{R} \\to \\mathbb{R}$ για την οποία ισχύει ότι $f(x + 1) = (x + 1) \\cdot e^{-x}$, για κάθε $x \\in \\mathbb{R}$.\nΒ1. Να δείξετε ότι $f(x) = x \\cdot e^{1-x}$, $x \\in \\mathbb{R}$. Μονάδες 3\nΒ2. Να μελετήσετε τη συνάρτηση $f$ ως προς τη μονοτονία και τα ακρότατα. Μονάδες 6\nΒ3. Να μελετήσετε τη συνάρτηση $f$ ως προς την κυρτότητα, τα σημεία καμπής και να βρείτε τις ασύμπτωτες της γραφικής της παράστασης, αν υπάρχουν. Μονάδες 9\nΒ4. Να βρείτε:\n(i) το σύνολο τιμών της συνάρτησης $f$ (μονάδες 4).\n(ii) το πλήθος των ριζών της εξίσωσης $f(x) = \\lambda$, για τις διάφορες τιμές του $\\lambda \\in \\mathbb{R}$ (μονάδες 3). Μονάδες 7"
  },
  {
    "id": 11,
    "year": "2021",
    "school": "gel",
    "exam": "gel_main",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (16/6/2021), Μαθηματικά Προσανατολισμού.\nΘΕΜΑ Γ:\nΔίνεται η συνάρτηση\n$$f(x) = \\begin{cases} \\alpha x^3 - 3x^2 - x + 1, & x \\leq 0 \\\\ \\sigma\\upsilon\\nu x, & 0 < x \\leq \\frac{3\\pi}{2} \\end{cases}$$\nμε $\\alpha < -3$.\nΓ1. Να δείξετε ότι η συνάρτηση $f$ είναι συνεχής στο πεδίο ορισμού της (μονάδες 3) αλλά μη παραγωγίσιμη στο $x_0 = 0$ (μονάδες 3). Μονάδες 6\nΓ2. (i) Να εξετάσετε αν η συνάρτηση $f$ ικανοποιεί καθεμιά από τις προϋποθέσεις του θεωρήματος Rolle στο $\\left[0, \\frac{3\\pi}{2}\\right]$ (μονάδες 3).\n(ii) Να βρεθεί το μοναδικό $\\xi \\in \\left(0, \\frac{3\\pi}{2}\\right)$ για το οποίο ισχύει $f'(\\xi) = 0$ (μονάδες 3). Μονάδες 6\nΓ3. Να δείξετε ότι στη γραφική παράσταση της συνάρτησης $f$ δεν υπάρχουν σημεία με αρνητική τετμημένη στα οποία η εφαπτομένη της είναι παράλληλη στον άξονα $x'x$. Μονάδες 6\nΓ4. Να δείξετε ότι $f(x) \\geq -1$, για κάθε $x \\in \\left(-\\infty, \\frac{3\\pi}{2}\\right]$. Μονάδες 7"
  },
  {
    "id": 12,
    "year": "2021",
    "school": "gel",
    "exam": "gel_main",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (16/6/2021), Μαθηματικά Προσανατολισμού.\nΘΕΜΑ Δ:\nΔ1. Να δείξετε ότι η εξίσωση $\\ell nx = \\frac{1}{x}$ έχει μοναδική ρίζα, $x_0$, η οποία ανήκει στο $(1, e)$. Μονάδες 4\nΣτα παρακάτω ερωτήματα να θεωρήσετε ότι το $x_0$ είναι η μοναδική ρίζα της εξίσωσης $\\ell nx = \\frac{1}{x}$ και η συνάρτηση $f : (0, +\\infty) \\to \\mathbb{R}$ έχει τύπο $f(x) = \\ell n x_0 \\cdot (x + 1) - \\ell nx - 1$.\nΔ2. Να δείξετε ότι η συνάρτηση $f$ παρουσιάζει ελάχιστο στο $x_0$, το $f(x_0) = 0$. Μονάδες 6\nΔ3. Να αποδείξετε ότι οι γραφικές παραστάσεις των συναρτήσεων $g(x) = x \\cdot e^x$, $x \\in \\mathbb{R}$ και $h(x) = \\frac{x}{e}^{x+1}$, $x \\in (0, +\\infty)$ έχουν ένα μόνο κοινό σημείο, στο οποίο έχουν και κοινή εφαπτομένη. Μονάδες 8\nΔ4. Έστω η συνάρτηση $\\varphi : (0, +\\infty) \\to \\mathbb{R}$, συνεχής, με $f(x) \\leq \\varphi(x)$, για κάθε $x > 0$. Θεωρούμε τα σημεία $A(x, f(x))$ και $B(x, \\varphi(x))$, με $x > 0$. Αν η απόσταση των σημείων $A$ και $B$ γίνεται ελάχιστη στο $x = x_0$, να δείξετε ότι το $x_0$ είναι κρίσιμο σημείο της συνάρτησης $\\varphi$. Μονάδες 7"
  },
  {
    "id": 13,
    "year": "2021",
    "school": "gel",
    "exam": "gel_repeat",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (8/9/2021), Μαθηματικά Προσανατολισμού.\nΘΕΜΑ Α:\nΑ1. Έστω μια συνάρτηση $f$ ορισμένη σε ένα διάστημα $\\Delta$. Αν\n• Η $f$ είναι συνεχής στο $\\Delta$ και\n• $f'(x) = 0$ για κάθε $x$ εσωτερικό σημείο του $\\Delta$,\nνα αποδείξετε ότι η $f$ είναι σταθερή σε όλο το διάστημα $\\Delta$. Μονάδες 7\nΑ2. Πότε λέμε ότι μια συνάρτηση $f$ είναι συνεχής σε ένα κλειστό διάστημα $[\\alpha, \\beta]$; Μονάδες 4\nΑ3. Να διατυπώσετε το θεώρημα Rolle. Μονάδες 4\nΑ4. Να χαρακτηρίσετε τις προτάσεις που ακολουθούν:\nα) Αν $f, g$ είναι δύο οποιεσδήποτε συναρτήσεις με πεδία ορισμού $A$ και $B$ αντίστοιχα, τότε το πεδίο ορισμού της συνάρτησης $\\frac{f}{g}$ είναι το $A \\cap B$.\nβ) Έστω μια συνάρτηση $f$ ορισμένη σε ένα διάστημα $\\Delta$ και $x_0$ ένα εσωτερικό σημείο του $\\Delta$. Αν η $f$ παρουσιάζει τοπικό ακρότατο στο $x_0$ και είναι παραγωγίσιμη στο σημείο αυτό, τότε $f'(x_0) = 0$.\nγ) Αν μια συνάρτηση $f$, η οποία είναι δύο φορές παραγωγίσιμη σε ένα διάστημα $(\\alpha, \\beta)$, παρουσιάζει στο σημείο $x_0 \\in (\\alpha, \\beta)$ καμπή, τότε $f''(x_0) = 0$.\nδ) Για οποιαδήποτε συνάρτηση $f : \\mathbb{R} \\to \\mathbb{R}$, με $\\displaystyle\\lim_{x \\to x_0} f(x) > 0$, ισχύει ότι $f(x) > 0$, για κάθε $x \\in \\mathbb{R}$.\nε) Κάθε συνάρτηση $f$ που είναι συνεχής σε σημείο $x_0$ του πεδίου ορισμού της είναι και παραγωγίσιμη στο $x_0$. Μονάδες 10"
  },
  {
    "id": 14,
    "year": "2021",
    "school": "gel",
    "exam": "gel_repeat",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (8/9/2021), Μαθηματικά Προσανατολισμού.\nΘΕΜΑ Β:\nΔίνεται η συνάρτηση $f : (1, +\\infty) \\to \\mathbb{R}$ με τύπο $f(x) = \\frac{1}{x - 1}$ και η συνάρτηση $g : [0, +\\infty) \\to \\mathbb{R}$ με τύπο $g(x) = \\sqrt{x}$.\nΒ1. Να αποδείξετε ότι η συνάρτηση $f$ αντιστρέφεται και ότι η αντίστροφή της είναι η συνάρτηση $f^{-1}(x) = \\frac{x - 1}{x}$, $x < 0$. Μονάδες 8\nΒ2. Να αποδείξετε ότι η συνάρτηση $h = g \\circ f^{-1}$ είναι η $h(x) = \\frac{\\sqrt{x - 1}}{\\sqrt{x}}$, $x < 0$. Μονάδες 6\nΒ3. Να βρείτε τις ασύμπτωτες της γραφικής παράστασης της συνάρτησης $h$ του ερωτήματος Β2. Μονάδες 6\nΒ4. Να υπολογίσετε το όριο $\\displaystyle\\lim_{x \\to 0} \\left(h(x) - 1\\right) \\cdot e^{\\sin x}$, όπου $h$ είναι η συνάρτηση του ερωτήματος Β2. Μονάδες 5"
  },
  {
    "id": 15,
    "year": "2021",
    "school": "gel",
    "exam": "gel_repeat",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (8/9/2021), Μαθηματικά Προσανατολισμού.\nΘΕΜΑ Γ:\nΚυκλική λίμνη έχει κέντρο $O$ και ακτίνα $R = 1$km. Ένας μαθητής μπορεί να κωπηλατεί με σταθερή ταχύτητα $v_1 = 2$km/h και μπορεί να βαδίζει με σταθερή ταχύτητα $v_2 = 4$km/h.\nΟ μαθητής θέλει να κάνει μια βόλτα στη λίμνη, ξεκινώντας από το σημείο $A$ του σχήματος και καταλήγοντας στο αντιδιαμετρικό του σημείο $B$. Ο μαθητής μπορεί:\nI. Να συνδυάσει κωπηλασία και βάδισμα, κωπηλατώντας ευθύγραμμα από το σημείο $A$ σε σημείο $\\Gamma$ της περιφέρειας της λίμνης, τέτοιο ώστε η γωνία $\\widehat{BO\\Gamma} = \\theta$, $\\theta \\in (0, \\pi)$ και στη συνέχεια να βαδίσει κατά μήκος του τόξου $\\Gamma B$.\nII. Να κωπηλατήσει ευθύγραμμα από το σημείο $A$ στο σημείο $B$ ($\\theta = 0$).\nIII. Να βαδίσει στην περιφέρεια της λίμνης από το $A$ στο $B$ ($\\theta = \\pi$).\nΓ1. Να αποδείξετε ότι ο χρόνος (σε ώρες) που χρειάζεται, για να διανύσει την παραπάνω διαδρομή, ως συνάρτηση της γωνίας $\\theta$ (σε ακτίνια) είναι $t(\\theta) = \\frac{1}{4}\\theta + \\frac{1}{2}\\cos\\theta$, $\\theta \\in [0, \\pi]$. Δίνεται ότι σε έναν κύκλο ακτίνας $R$ το μήκος $S$ ενός τόξου που αντιστοιχεί σε επίκεντρη γωνία $\\theta$ (σε ακτίνια) είναι $S = R \\cdot \\theta$. Μονάδες 8\nΓ2. Να βρείτε την τιμή της γωνίας $\\theta$ ώστε ο χρόνος της βόλτας του μαθητή να γίνεται μέγιστος. Μονάδες 9\nΓ3. Σε ποια από τις επιλογές (I), (II) ή (III) ο χρόνος μετάβασης από το σημείο $A$ στο σημείο $B$ είναι ο ελάχιστος δυνατός; Να δικαιολογήσετε πλήρως την απάντησή σας. Μονάδες 8"
  },
  {
    "id": 16,
    "year": "2021",
    "school": "gel",
    "exam": "gel_repeat",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΟΥ ΚΑΙ ΕΣΠΕΡΙΝΟΥ ΓΕΝΙΚΟΥ ΛΥΚΕΙΟΥ (8/9/2021), Μαθηματικά Προσανατολισμού.\nΘΕΜΑ Δ:\nΔίνεται η συνάρτηση $f : \\mathbb{R} \\to \\mathbb{R}$ με τύπο $f(x) = e^x$ και συνάρτηση $g : \\mathbb{R} \\to \\mathbb{R}$ με τύπο $g(x) = x^2 - x + \\alpha$, $\\alpha \\in \\mathbb{R}$, για την οποία το όριο $\\displaystyle\\lim_{x \\to +\\infty} (g(x) - x + \\alpha)$ υπάρχει στο $\\mathbb{R}$.\nΔ1. Να αποδείξετε ότι $\\alpha = -1$. Μονάδες 6\nΔ2. Να αποδείξετε ότι η μοναδική εφαπτομένη της γραφικής παράστασης της συνάρτησης $f$ που διέρχεται από το σημείο $M(-1, 0)$ είναι η ευθεία $\\varepsilon : y = x + 1$ (μονάδες 3). Στη συνέχεια, να αποδείξετε ότι η ευθεία $(\\varepsilon)$ εφάπτεται και στη γραφική παράσταση της συνάρτησης $g$ (μονάδες 3). Μονάδες 6\nΔ3. Να αποδείξετε ότι $f(x) > g(x)$, για κάθε $x \\in \\mathbb{R}$. Μονάδες 6\nΔ4. Να αποδείξετε ότι η εξίσωση:\n$$\\frac{f(x) - 1}{x - k} - \\frac{f(x) - g(x)}{x - k - 1} = 0$$, $k \\in \\mathbb{R}$\nέχει μία τουλάχιστον ρίζα στο διάστημα $(k, k + 1)$. Μονάδες 7"
  },
  {
    "id": 17,
    "year": "2021",
    "school": "gel",
    "exam": "omogeneis",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (8/9/2021), Μαθηματικά Προσανατολισμού.\nΘΕΜΑ Α:\nΑ1. Έστω μια συνάρτηση $f$ ορισμένη σε ένα διάστημα $\\Delta$. Αν\n• Η $f$ είναι συνεχής στο $\\Delta$ και\n• $f'(x) = 0$ για κάθε $x$ εσωτερικό σημείο του $\\Delta$,\nνα αποδείξετε ότι η $f$ είναι σταθερή σε όλο το διάστημα $\\Delta$. Μονάδες 7\nΑ2. Πότε λέμε ότι μια συνάρτηση $f$ είναι συνεχής σε ένα κλειστό διάστημα $[\\alpha, \\beta]$; Μονάδες 4\nΑ3. Να διατυπώσετε το θεώρημα Rolle. Μονάδες 4\nΑ4. Να χαρακτηρίσετε τις προτάσεις που ακολουθούν:\nα) Αν $f, g$ είναι δύο οποιεσδήποτε συναρτήσεις με πεδία ορισμού $A$ και $B$ αντίστοιχα, τότε το πεδίο ορισμού της συνάρτησης $\\frac{f}{g}$ είναι το $A \\cap B$.\nβ) Έστω μια συνάρτηση $f$ ορισμένη σε ένα διάστημα $\\Delta$ και $x_0$ ένα εσωτερικό σημείο του $\\Delta$. Αν η $f$ παρουσιάζει τοπικό ακρότατο στο $x_0$ και είναι παραγωγίσιμη στο σημείο αυτό, τότε $f'(x_0) = 0$.\nγ) Αν μια συνάρτηση $f$, η οποία είναι δύο φορές παραγωγίσιμη σε ένα διάστημα $(\\alpha, \\beta)$, παρουσιάζει στο σημείο $x_0 \\in (\\alpha, \\beta)$ καμπή, τότε $f''(x_0) = 0$.\nδ) Για οποιαδήποτε συνάρτηση $f : \\mathbb{R} \\to \\mathbb{R}$, με $\\displaystyle\\lim_{x \\to x_0} f(x) > 0$, ισχύει ότι $f(x) > 0$, για κάθε $x \\in \\mathbb{R}$.\nε) Κάθε συνάρτηση $f$ που είναι συνεχής σε σημείο $x_0$ του πεδίου ορισμού της είναι και παραγωγίσιμη στο $x_0$. Μονάδες 10"
  },
  {
    "id": 18,
    "year": "2021",
    "school": "gel",
    "exam": "omogeneis",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (8/9/2021), Μαθηματικά Προσανατολισμού.\nΘΕΜΑ Β:\nΔίνεται η συνάρτηση $f : (1, +\\infty) \\to \\mathbb{R}$ με τύπο $f(x) = \\frac{1}{x - 1}$ και η συνάρτηση $g : [0, +\\infty) \\to \\mathbb{R}$ με τύπο $g(x) = \\sqrt{x}$.\nΒ1. Να αποδείξετε ότι η συνάρτηση $f$ αντιστρέφεται και ότι η αντίστροφη της είναι η $f^{-1}(x) = \\frac{x - 1}{x}$, $x < 0$. Μονάδες 9\nΒ2. Να αποδείξετε ότι η συνάρτηση $g \\circ f^{-1}$ είναι η $h(x) = \\frac{\\sqrt{x - 1}}{\\sqrt{x}}$, $x < 0$. Μονάδες 8\nΒ3. Να βρείτε τις ασύμπτωτες της γραφικής παράστασης της συνάρτησης $h$ του ερωτήματος Β2. Μονάδες 8"
  },
  {
    "id": 19,
    "year": "2021",
    "school": "gel",
    "exam": "omogeneis",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (8/9/2021), Μαθηματικά Προσανατολισμού.\nΘΕΜΑ Γ:\nΔίνεται η συνάρτηση $f : (0, +\\infty) \\to \\mathbb{R}$ με τύπο $f(x) = \\frac{\\ln x}{x}$.\nΓ1. Να μελετηθεί η $f$ ως προς τη μονοτονία και τα ακρότατα. Μονάδες 7\nΓ2. Να μελετηθεί η $f$ ως προς την κυρτότητα και τα σημεία καμπής. Μονάδες 7\nΓ3. Να βρεθεί το σύνολο τιμών της συνάρτησης $f$. Μονάδες 5\nΓ4. Να βρεθεί το πλήθος των ριζών της εξίσωσης $f(x) = k$ για τις διάφορες πραγματικές τιμές του $k$. Μονάδες 6"
  },
  {
    "id": 20,
    "year": "2021",
    "school": "gel",
    "exam": "omogeneis",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (8/9/2021), Μαθηματικά Προσανατολισμού.\nΘΕΜΑ Δ:\nΔίνονται $f, g : \\mathbb{R} \\to \\mathbb{R}$ με τύπους $f(x) = e^x$, $g(x) = x^2 - x$.\nΔ1. Να αποδείξετε ότι η μοναδική εφαπτομένη της γραφικής παράστασης της συνάρτησης $f$ που διέρχεται από το σημείο $M(-1, 0)$ είναι η ευθεία $\\varepsilon : y = x + 1$. Μονάδες 9\nΔ2. Να αποδείξετε ότι η ευθεία $(\\varepsilon)$ του ερωτήματος Δ1 εφάπτεται και στη γραφική παράσταση της συνάρτησης $g$. Μονάδες 9\nΔ3. Να αποδείξετε ότι $f(x) > g(x)$, για κάθε $x \\in \\mathbb{R}$. Μονάδες 7"
  }
]

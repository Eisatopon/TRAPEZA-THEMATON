[
  {
    "id": 1,
    "year": "2002",
    "school": "gel",
    "exam": "gel_main",
    "subject": "Μαθηματικά",
    "topic": "A",
    "topic_letter": "A",
    "topic_number": "1",
    "content": "ΑΠΟΛΥΤΗΡΙΕΣ ΕΞΕΤΑΣΕΙΣ Γ΄ ΤΑΞΗΣ ΕΝΙΑΙΟΥ ΛΥΚΕΙΟΥ ΠΕΜΠΤΗ 30 ΜΑΪΟΥ 2002, Μαθηματικά Θετικής και Τεχνολογικής Κατεύθυνσης.\nΘΕΜΑ 1ο\nA. Έστω $f$ μια συνεχής συνάρτηση σ' ένα διάστημα $[α, β]$. Αν $G$ είναι μια παράγουσα της $f$ στο $[α, β]$, τότε να δείξετε ότι $\\int_α^β f(t)dt = G(β) - G(α)$. Μονάδες 12\nΒ.1. Έστω η συνάρτηση $f(x) = \\sin x$. Να δείξετε ότι η $f$ είναι παραγωγίσιμη στο $\\mathbb{R}$ και ισχύει $f'(x) = \\cos x$. Μονάδες 8\nΒ.2. Να χαρακτηρίσετε τις προτάσεις που ακολουθούν, γράφοντας στο τετράδιό σας την ένδειξη Σωστό ή Λάθος δίπλα στο γράμμα που αντιστοιχεί σε κάθε πρόταση.\nα. Αν η συνάρτηση $f$ είναι ορισμένη στο $[α, β]$ και συνεχής στο $(α, β]$, τότε η $f$ παίρνει πάντοτε στο $[α, β]$ μία μέγιστη τιμή. Μονάδα 1\nβ. Κάθε συνάρτηση, που είναι $1-1$ στο πεδίο ορισμού της, είναι γνησίως μονότονη. Μονάδα 1\nγ. Αν υπάρχει το όριο της συνάρτησης $f$ στο $x_0$ και $\\lim_{x \\to x_0} f(x) = 0$, τότε $\\lim_{x \\to x_0} |f(x)| = 0$. Μονάδα 1\nδ. Αν η συνάρτηση $f$ είναι παραγωγίσιμη στο $\\mathbb{R}$, τότε $\\int f(x)dx = xf(x) - \\int xf'(x)dx$. Μονάδα 1\nε. Αν $\\lim_{x \\to x_0} f(x) > 0$, τότε $f(x) > 0$ κοντά στο $x_0$. Μονάδα 1"
  },
  {
    "id": 2,
    "year": "2002",
    "school": "gel",
    "exam": "gel_main",
    "subject": "Μαθηματικά",
    "topic": "B",
    "topic_letter": "B",
    "topic_number": "2",
    "content": "ΘΕΜΑ 2ο\nΈστω $z$ ένας μιγαδικός αριθμός και $f(ν) = i^ν z$, $ν \\in \\mathbb{N}^*$.\nα. Να δείξετε ότι $f(3) + f(8) + f(13) + f(18) = 0$. Μονάδες 7\nβ. Αν $|z| = ρ$ και $\\text{Arg}(z) = θ$, να δείξετε ότι $f(13) = ρ\\left[\\cos\\left(θ + \\frac{π}{2}\\right) + i\\sin\\left(θ + \\frac{π}{2}\\right)\\right]$. Μονάδες 8\nγ. Αν $|z| = 2$ και $\\text{Arg}(z) = \\frac{π}{3}$, να βρεθεί το εμβαδόν του τριγώνου με κορυφές τα σημεία του μιγαδικού επιπέδου που είναι εικόνες των μιγαδικών αριθμών $0, z$ και $f(13)$. Μονάδες 10"
  },
  {
    "id": 3,
    "year": "2002",
    "school": "gel",
    "exam": "gel_main",
    "subject": "Μαθηματικά",
    "topic": "C",
    "topic_letter": "C",
    "topic_number": "3",
    "content": "ΘΕΜΑ 3ο\nΈστω οι συναρτήσεις $f, g$ με πεδίο ορισμού το $\\mathbb{R}$. Δίνεται ότι η συνάρτηση της σύνθεσης $f \\circ g$ είναι $1-1$.\nα. Να δείξετε ότι η $g$ είναι $1-1$. Μονάδες 7\nβ. Να δείξετε ότι η εξίσωση: $g(f(x) + x^3 - x) = g(f(x) + 2x - 1)$ έχει ακριβώς δύο θετικές και μία αρνητική ρίζα. Μονάδες 18"
  },
  {
    "id": 4,
    "year": "2002",
    "school": "gel",
    "exam": "gel_main",
    "subject": "Μαθηματικά",
    "topic": "D",
    "topic_letter": "D",
    "topic_number": "4",
    "content": "ΘΕΜΑ 4ο\nα. Έστω δύο συναρτήσεις $h, g$ συνεχείς στο $[α, β]$. Να αποδείξετε ότι αν $h(x) > g(x)$ για κάθε $x \\in [α, β]$, τότε και $\\int_α^β h(x)dx > \\int_α^β g(x)dx$. Μονάδες 2\nβ. Δίνεται η παραγωγίσιμη στο $\\mathbb{R}$ συνάρτηση $f$, που ικανοποιεί τις σχέσεις: $e^{f(x)} - f(x) = x + 1$, $x \\in \\mathbb{R}$ και $f(0) = 0$.\nι) Να εκφραστεί η $f'$ ως συνάρτηση της $f$. Μονάδες 5\nιι) Να δείξετε ότι $\\frac{x}{2} < f(x) < f'(x)$, για κάθε $x > 0$. Μονάδες 12\nιιι) Αν $Ε$ είναι το εμβαδόν του χωρίου $Ω$ που ορίζεται από τη γραφική παράσταση της $f$, τις ευθείες $x = 0$, $x = 1$ και τον άξονα $x'x$, να δείξετε ότι $\\frac{1}{4} < E < \\frac{f(1)}{2}$. Μονάδες 6"
  },
  {
    "id": 5,
    "year": "2002",
    "school": "gel",
    "exam": "gel_repeat",
    "subject": "Μαθηματικά",
    "topic": "A",
    "topic_letter": "A",
    "topic_number": "1",
    "content": "ΕΠΑΝΑΛΗΠΤΙΚΕΣ ΑΠΟΛΥΤΗΡΙΕΣ ΕΞΕΤΑΣΕΙΣ Γ΄ ΤΑΞΗΣ ΕΝΙΑΙΟΥ ΛΥΚΕΙΟΥ ΔΕΥΤΕΡΑ 8 ΙΟΥΛΙΟΥ 2002, Μαθηματικά Θετικής και Τεχνολογικής Κατεύθυνσης.\nΘΕΜΑ 1ο\nA. Αν $z_1 = ρ_1(\\cos θ_1 + i\\sin θ_1)$ και $z_2 = ρ_2(\\cos θ_2 + i\\sin θ_2)$ είναι δύο μιγαδικοί σε τριγωνομετρική μορφή, τότε να αποδείξετε ότι: $z_1 z_2 = ρ_1 ρ_2[\\cos(θ_1 + θ_2) + i\\sin(θ_1 + θ_2)]$. Μονάδες 15\nΒ. Να χαρακτηρίσετε τις προτάσεις που ακολουθούν, γράφοντας στο τετράδιό σας την λέξη Σωστό ή Λάθος δίπλα στο γράμμα που αντιστοιχεί σε κάθε πρόταση.\nα. Αν $\\int_α^β f(x)dx = 0$, τότε κατ' ανάγκη θα είναι $f(x) = 0$ για κάθε $x \\in [α, β]$. Μονάδες 2\nβ. Η εικόνα $f(Δ)$ ενός διαστήματος $Δ$ μέσω μιας συνεχούς και μη σταθερής συνάρτησης $f$ είναι διάστημα. Μονάδες 2\nγ. Αν η συνάρτηση $f$ είναι παραγωγίσιμη στο $\\mathbb{R}$ και δεν είναι αντιστρέψιμη, τότε υπάρχει κλειστό διάστημα $[α, β]$, στο οποίο η $f$ ικανοποιεί τις προϋποθέσεις του θεωρήματος Rolle. Μονάδες 2\nδ. Έστω συνάρτηση $f$ ορισμένη και παραγωγίσιμη στο διάστημα $[α, β]$ και σημείο $x_0 \\in [α, β]$ στο οποίο η $f$ παρουσιάζει τοπικό μέγιστο. Τότε πάντα ισχύει ότι $f'(x_0) = 0$. Μονάδες 2\nε. Αν η συνάρτηση $f$ είναι συνεχής στο διάστημα $[α, β]$ και υπάρχει $x_0 \\in (α, β)$ τέτοιο ώστε $f(x_0) = 0$, τότε κατ' ανάγκη θα ισχύει $f(α)f(β) \\leq 0$. Μονάδες 2"
  },
  {
    "id": 6,
    "year": "2002",
    "school": "gel",
    "exam": "gel_repeat",
    "subject": "Μαθηματικά",
    "topic": "B",
    "topic_letter": "B",
    "topic_number": "2",
    "content": "ΘΕΜΑ 2ο\nΔίνεται η συνάρτηση $f(x) = \\frac{e^x - 1}{e^x + 1}$, $x \\in \\mathbb{R}$.\nα. Να δείξετε ότι η $f$ αντιστρέφεται και να βρείτε την αντίστροφη συνάρτηση $f^{-1}$. Μονάδες 10\nβ. Να δείξετε ότι η εξίσωση $f^{-1}(x) = 0$ έχει μοναδική ρίζα το μηδέν. Μονάδες 5\nγ. Να υπολογιστεί το ολοκλήρωμα $\\int_{-\\frac{1}{2}}^{\\frac{1}{2}} f^{-1}(x)dx$ Μονάδες 10"
  },
  {
    "id": 7,
    "year": "2002",
    "school": "gel",
    "exam": "gel_repeat",
    "subject": "Μαθηματικά",
    "topic": "C",
    "topic_letter": "C",
    "topic_number": "3",
    "content": "ΘΕΜΑ 3ο\nΔίνεται η συνάρτηση $f$, ορισμένη στο $\\mathbb{R}$, με τύπο\n$f(x) = \\frac{x^2 + z^2}{x^2 + |z|^2}$\nόπου $z$ συγκεκριμένος μιγαδικός αριθμός $z = α + βi$, $α, β \\in \\mathbb{R}$, με $α \\neq 0$.\nα. Να βρείτε τα όρια $\\lim_{x \\to +\\infty} f(x)$, $\\lim_{x \\to -\\infty} f(x)$. Μονάδες 8\nβ. Να βρείτε τα ακρότατα της συνάρτησης $f$, εάν $|z + 1| > |z - 1|$. Μονάδες 9\nγ. Να βρείτε το σύνολο τιμών και το πλήθος των ριζών της $f$. Μονάδες 8"
  },
  {
    "id": 8,
    "year": "2002",
    "school": "gel",
    "exam": "gel_repeat",
    "subject": "Μαθηματικά",
    "topic": "D",
    "topic_letter": "D",
    "topic_number": "4",
    "content": "ΘΕΜΑ 4ο\nΈστω η συνάρτηση $f$, ορισμένη στο $\\mathbb{R}$ με δεύτερη συνεχή παράγωγο, που ικανοποιεί τις σχέσεις:\n$f''(x)f(x) + (f'(x))^2 = f(x)f'(x)$, $x \\in \\mathbb{R}$\nκαι $f(0) = 2f'(0) = 1$.\nα. Να προσδιορίσετε τη συνάρτηση $f$. Μονάδες 12\nβ. Αν $g$ είναι συνεχής συνάρτηση με πεδίο ορισμού και σύνολο τιμών το διάστημα $[0, 1]$, να δείξετε ότι η εξίσωση $\\int_x^{2x} \\frac{g(t)}{1 + f^2(t)}dt = 1$ έχει μία μοναδική λύση στο διάστημα $[0, 1]$. Μονάδες 13"
  },
  {
    "id": 9,
    "year": "2002",
    "school": "gel",
    "exam": "omogeneis",
    "subject": "Μαθηματικά",
    "topic": "A",
    "topic_letter": "A",
    "topic_number": "1",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΣΤΟ ΕΞΩΤΕΡΙΚΟ ΤΡΙΤΗ 17 ΣΕΠΤΕΜΒΡΙΟΥ 2002, Μαθηματικά Θετικής Κατεύθυνσης.\nΘΕΜΑ 1ο\nΑ. α) Αν μια συνάρτηση $f$ είναι παραγωγίσιμη σε ένα σημείο $x_o$, να αποδείξετε ότι είναι και συνεχής στο σημείο αυτό. Μονάδες 8,5\nβ) Να γράψετε την εξίσωση της εφαπτομένης της γραφικής παράστασης μιας παραγωγίσιμης συνάρτησης $f$ στο σημείο $Α(x_o, f(x_o))$. Μονάδες 4\nB. α) Αν $z = x + yi \\neq 0$, $|z| = ρ$ και $θ$ ένα όρισμα του $z$, να αποδείξετε ότι ο $z$ παίρνει τη μορφή $z = ρ(\\cos θ + i\\sin θ)$ Μονάδες 8,5\nβ) Αν $z_1 = ρ_1(\\cos θ_1 + i\\sin θ_1)$, $z_2 = ρ_2(\\cos θ_2 + i\\sin θ_2)$ είναι η τριγωνομετρική μορφή των μιγαδικών $z_1, z_2$ και $z_1 = z_2$, τότε\n1) $ρ_1 = ρ_2$ και $θ_1 + θ_2 = 0$.\n2) $ρ_1 + ρ_2 = 0$ και $θ_1 = θ_2 + 2kπ$, $k \\in \\mathbb{Z}$.\n3) $ρ_1 = ρ_2$ και $θ_1 - θ_2 = 2kπ$, $k \\in \\mathbb{Z}$.\n4) $ρ_1 - ρ_2 = 0$ και $θ_1 + θ_2 = 2kπ$, $k \\in \\mathbb{Z}$.\nΝα γράψετε στο τετράδιό σας τον αριθμό που αντιστοιχεί στη σωστή απάντηση. Μονάδες 4"
  },
  {
    "id": 10,
    "year": "2002",
    "school": "gel",
    "exam": "omogeneis",
    "subject": "Μαθηματικά",
    "topic": "B",
    "topic_letter": "B",
    "topic_number": "2",
    "content": "ΘΕΜΑ 2ο\nΔίνονται οι μιγαδικοί αριθμοί $z_1 = 1 - 2i$ και $z_2 = 3 + 4i$\nα) Αν $\\frac{z_1}{z_2} = x + yi$, $x, y \\in \\mathbb{R}$, να αποδείξετε ότι $x = -1$ και $y = 2$. Μονάδες 8\nβ) Αν μια ρίζα της εξίσωσης $x^2 + βx + 2γ = 0$, όπου $β, γ \\in \\mathbb{R}$, είναι η $\\frac{z_1}{z_2}$, να βρείτε τις τιμές των $β$ και $γ$. Μονάδες 8\nγ) Να βρείτε το γεωμετρικό τόπο των εικόνων των μιγαδικών αριθμών $z$ για τους οποίους ισχύει $|z - z_1| = 2|z - z_2|$ Μονάδες 9"
  },
  {
    "id": 11,
    "year": "2002",
    "school": "gel",
    "exam": "omogeneis",
    "subject": "Μαθηματικά",
    "topic": "C",
    "topic_letter": "C",
    "topic_number": "3",
    "content": "ΘΕΜΑ 3ο\nΔίνεται η συνάρτηση $f(x) = 2\\sqrt{x + 4} + \\frac{1}{2\\sqrt{x + 4}}$.\nα) Να βρείτε την εξίσωση της εφαπτομένης της γραφικής παράστασης της $f$ στο σημείο που τέμνει τον άξονα $y'y$. Μονάδες 7\nβ) Να βρείτε τις ασύμπτωτες της γραφικής παράστασης της συνάρτησης $f$. Μονάδες 9\nγ) Να υπολογίσετε το εμβαδόν του χωρίου που περικλείεται από τη γραφική παράσταση της συνάρτησης $f$, τον άξονα των $x$ και τις ευθείες $x = 0$, $x = 1$. Μονάδες 9"
  },
  {
    "id": 12,
    "year": "2002",
    "school": "gel",
    "exam": "omogeneis",
    "subject": "Μαθηματικά",
    "topic": "D",
    "topic_letter": "D",
    "topic_number": "4",
    "content": "ΘΕΜΑ 4ο\nΈστω η παραγωγίσιμη συνάρτηση $f: (0, +\\infty) \\to \\mathbb{R}$ για την οποία ισχύουν $f(1) = 0$ και $xf'(x) - 2f(x) = x$, για κάθε $x \\in (0, +\\infty)$.\nα) Να αποδείξετε ότι η συνάρτηση $h(x) = \\frac{f(x)}{x^2}$ είναι γνησίως αύξουσα στο $(0, +\\infty)$. Μονάδες 7\nβ) Να βρείτε τον τύπο της συνάρτησης $f$. Μονάδες 8\nγ) Να βρείτε το $\\lim_{x \\to 1} \\frac{\\int_1^x f(t)dt}{(\\ln x)^2}$ Μονάδες 10"
  }
]

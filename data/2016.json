[
  {
    "id": 1,
    "year": "2016",
    "school": "epal",
    "exam": "epal_main",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (19/5/2016), Μαθηματικά (Άλγεβρα).\nΘΕΜΑ Α:\nΑ1. Να αποδείξετε ότι η παράγωγος της ταυτοτικής συνάρτησης $f(x) = x$ είναι $f'(x) = (x)' = 1$ για κάθε $x$ στο σύνολο $\\mathbb{R}$ των πραγματικών αριθμών. Μονάδες 10\nΑ2. Να δώσετε τον ορισμό της διαμέσου $(δ)$ ενός δείγματος $ν$ παρατηρήσεων, όταν το $ν$ είναι περιττός αριθμός. Μονάδες 5\nΑ3. Να χαρακτηρίσετε τις προτάσεις που ακολουθούν, γράφοντας στο τετράδιό σας, δίπλα στο γράμμα που αντιστοιχεί σε κάθε πρόταση, τη λέξη Σωστό, αν η πρόταση είναι σωστή ή τη λέξη Λάθος, αν η πρόταση είναι λανθασμένη.\nα) $(\\sin x)' = \\cos x$ (Μον. 2)\nβ) $(\\sqrt[3]{x})' = \\frac{1}{3\\sqrt[3]{x^2}}$ (Μον. 2)\nγ) Σε μία κανονική ή περίπου κανονική κατανομή στο διάστημα $(\\bar{x} - s, \\bar{x} + s)$ βρίσκεται το 68% περίπου των παρατηρήσεων. (Μον. 2)\nδ) Αν $\\displaystyle\\lim_{x \\to x_0} f(x) = A_1$ και $\\displaystyle\\lim_{x \\to x_0} g(x) = A_2$ όπου $A_1, A_2$ πραγματικοί αριθμοί τότε: $\\displaystyle\\lim_{x \\to x_0} [f(x) - g(x)] = A_1 - A_2$. (Μον. 2)\nε) Μια συνάρτηση $f$ λέγεται γνησίως αύξουσα σε ένα διάστημα $Δ$ του πεδίου ορισμού της, όταν για οποιαδήποτε σημεία $x_1, x_2 \\in Δ$ με $x_1 < x_2$ ισχύει $f(x_1) < f(x_2)$. (Μον. 2)\nΜονάδες 10"
  },
  {
    "id": 2,
    "year": "2016",
    "school": "epal",
    "exam": "epal_main",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (19/5/2016), Μαθηματικά (Άλγεβρα).\nΘΕΜΑ Β:\nΣτον παρακάτω πίνακα δίνεται ο αριθμός των πιστωτικών καρτών που έχουν 20 υπάλληλοι μιας επιχείρησης.\n\n| Αριθμός πιστωτικών καρτών $x_i$ | Αριθμός υπαλλήλων $ν_i$ | Αθροιστική Συχνότητα $N_i$ | Σχετική Συχνότητα $f_i\\%$ | $x_i ν_i$ |\n|:---:|:---:|:---:|:---:|:---:|\n| 0 | 5 | | | |\n| 1 | 9 | | | |\n| 2 | | 10 | | |\n| 3 | | | | |\n| 4 | | | | |\n| **ΣΥΝΟΛΑ** | | | | |\n\nΒ1. Αν γνωρίζετε ότι η 5η συχνότητα $(ν_5)$ ισούται με την 1η συχνότητα $(ν_1)$, να μεταφέρετε στο τετράδιό σας τον παραπάνω πίνακα και να τον συμπληρώσετε. Μονάδες 10\nΒ2. Να υπολογίσετε τη μέση τιμή $\\bar{x}$ των πιστωτικών καρτών των υπαλλήλων. Μονάδες 5\nΒ3. Να υπολογίσετε τον αριθμό των υπαλλήλων που έχουν το πολύ 3 πιστωτικές κάρτες. Μονάδες 5\nΒ4. Να υπολογίσετε το ποσοστό των υπαλλήλων που έχουν τουλάχιστον 2 πιστωτικές κάρτες. Μονάδες 5"
  },
  {
    "id": 3,
    "year": "2016",
    "school": "epal",
    "exam": "epal_main",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (19/5/2016), Μαθηματικά (Άλγεβρα).\nΘΕΜΑ Γ:\nΔίνεται η συνάρτηση $f : \\mathbb{R} \\to \\mathbb{R}$ με τύπο:\n$$f(x) = \\frac{x + 1}{x^2 + 1}$$\nΓ1. Να αποδείξετε ότι\n$$f'(x) = \\frac{1 - x^2 - 2x}{(x^2 + 1)^2}$$\nΜονάδες 6\nΓ2. Να βρείτε το ρυθμό μεταβολής της συνάρτησης $f$ στα σημεία $x_1 = -1$ και $x_2 = 1$. Μονάδες 4\nΓ3. Να μελετήσετε τη συνάρτηση $f$ ως προς τη μονοτονία και να βρείτε τα τοπικά της ακρότατα. Μονάδες 12\nΓ4. Να συγκρίνετε τις τιμές $f(2015)$ και $f(2016)$ της συνάρτησης $f$. Μονάδες 3"
  },
  {
    "id": 4,
    "year": "2016",
    "school": "epal",
    "exam": "epal_main",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (19/5/2016), Μαθηματικά (Άλγεβρα).\nΘΕΜΑ Δ:\nΔίνεται η συνάρτηση $f : \\mathbb{R} \\to \\mathbb{R}$ με τύπο:\n$$f(x) = x^2 + αx - 3, \\quad α \\in \\mathbb{R}$$\nΔ1. Να υπολογίσετε την τιμή του $α$ αν $α = \\displaystyle\\lim_{x \\to 4} \\frac{x^2 - 6x + 8}{x - 4}$ Μονάδες 8\nΔ2. Για $α = 2$ να βρείτε την $f'(x)$. Μονάδες 3\nΔ3. Για $α = 2$ να βρείτε την εξίσωση της εφαπτομένης της γραφικής παράστασης της συνάρτησης $f$ στο σημείο $M(-2, f(-2))$. Μονάδες 8\nΔ4. Αν τα σημεία $A_1(x_1, y_1)$, $A_2(x_2, y_2)$, $A_3(x_3, y_3)$, $A_4(x_4, y_4)$, $A_5(x_5, y_5)$ ανήκουν στην ευθεία $ε: y = 2x - 7$ και οι τετμημένες $x_1, x_2, x_3, x_4, x_5$ των σημείων $A_1, A_2, A_3, A_4, A_5$ έχουν μέση τιμή $\\bar{x} = 2$, να βρείτε τη μέση τιμή $\\bar{y}$ των τεταγμένων $y_1, y_2, y_3, y_4, y_5$ των σημείων αυτών. Μονάδες 6"
  },
  {
    "id": 5,
    "year": "2016",
    "school": "epal",
    "exam": "epal_repeat",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (24/6/2016), Μαθηματικά (Άλγεβρα).\nΘΕΜΑ Α:\nΑ1. Αν $f$ παραγωγίσιμη συνάρτηση σ' ένα σύνολο $Α$, να αποδείξετε ότι $(c \\cdot f(x))' = c \\cdot f'(x)$, όπου $c \\in \\mathbb{R}$, $x \\in A$. Μονάδες 10\nΑ2. Πότε μια συνάρτηση $f$ λέγεται γνησίως αύξουσα σε ένα διάστημα $Δ$ του πεδίου ορισμού της. Μονάδες 5\nΑ3. Να χαρακτηρίσετε τις προτάσεις που ακολουθούν, γράφοντας στο τετράδιό σας, δίπλα στο γράμμα που αντιστοιχεί σε κάθε πρόταση, τη λέξη Σωστό, αν η πρόταση είναι σωστή ή τη λέξη Λάθος, αν η πρόταση είναι λανθασμένη.\nα) Ένα δείγμα τιμών μιας μεταβλητής θα είναι ομοιογενές, εάν ο συντελεστής μεταβολής ξεπερνά το 10%. (Μον. 2)\nβ) Σε μία κανονική ή περίπου κανονική κατανομή στο διάστημα $(\\bar{x} - 2s, \\bar{x} + 2s)$ βρίσκεται το 99,7% περίπου των παρατηρήσεων, όπου $\\bar{x}$ η μέση τιμή και $s$ η τυπική απόκλιση. (Μον. 2)\nγ) Αν $f$ και $g$ είναι παραγωγίσιμες συναρτήσεις, τότε για την παράγωγο της σύνθετης συνάρτησης $f(g(x))$ ισχύει: $(f(g(x)))' = f'(g(x)) \\cdot g'(x)$ (Μον. 2)\nδ) Η διάμεσος $(δ)$ ενός δείγματος $ν$ παρατηρήσεων επηρεάζεται από ακραίες παρατηρήσεις. (Μον. 2)\nε) $(x^ν)' = ν \\cdot x^{ν-1}$, όπου $ν$ φυσικός αριθμός. (Μον. 2)\nΜονάδες 10"
  },
  {
    "id": 6,
    "year": "2016",
    "school": "epal",
    "exam": "epal_repeat",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (24/6/2016), Μαθηματικά (Άλγεβρα).\nΘΕΜΑ Β:\nΕπτά διαδοχικοί περιττοί αριθμοί έχουν διάμεσο 13.\nΒ1. Να αποδείξετε ότι οι αριθμοί αυτοί είναι οι: 7, 9, 11, 13, 15, 17, 19. Μονάδες 5\nΒ2. Να υπολογίσετε τη μέση τιμή $\\bar{x}$ των παραπάνω αριθμών. Μονάδες 5\nΒ3. Να υπολογίσετε την τυπική απόκλιση $s$ των παραπάνω αριθμών. Μονάδες 7\nΒ4. Αν προσθέσουμε σε καθέναν από τους παραπάνω αριθμούς τον αριθμό 3, να βρεθεί ο συντελεστής μεταβολής $CV$ των νέων αριθμών που θα προκύψουν. Μονάδες 8"
  },
  {
    "id": 7,
    "year": "2016",
    "school": "epal",
    "exam": "epal_repeat",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (24/6/2016), Μαθηματικά (Άλγεβρα).\nΘΕΜΑ Γ:\nΔίνεται η συνάρτηση $f : \\mathbb{R} \\to \\mathbb{R}$ με τύπο:\n$$f(x) = \\frac{1}{3}x^4 - x^3 - 3x^2 - 3$$\nΓ1. Να βρείτε τις $f'(x)$ και $f''(x)$. Μονάδες 6\nΓ2. Να βρείτε το: $\\displaystyle\\lim_{x \\to 1} \\frac{f'(x) + f''(x) + 4}{x - 1}$ Μονάδες 7\nΓ3. Να βρείτε σε ποιο σημείο της γραφικής παράστασης της συνάρτησης $f$, η εφαπτομένη της είναι παράλληλη στην ευθεία $y = -4x + 16$. Μονάδες 6\nΓ4. Να βρείτε την εξίσωση της εφαπτομένης της γραφικής παράστασης της συνάρτησης $f$ στο $x_0 = 1$. Μονάδες 6"
  },
  {
    "id": 8,
    "year": "2016",
    "school": "epal",
    "exam": "epal_repeat",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ ΗΜΕΡΗΣΙΩΝ ΕΠΑΓΓΕΛΜΑΤΙΚΩΝ ΛΥΚΕΙΩΝ (24/6/2016), Μαθηματικά (Άλγεβρα).\nΘΕΜΑ Δ:\nΔίνεται η συνάρτηση $f : \\mathbb{R} \\to \\mathbb{R}$ με τύπο:\n$$f(x) = x^4 + αx + β, \\quad α, β \\in \\mathbb{R}$$\nΔ1. Να υπολογίσετε τις τιμές των $α$ (μον. 6) και $β$ (μον. 2) αν $f(0) = 2019$ και $\\displaystyle\\lim_{h \\to 0} \\frac{f(-1 + h) - f(-1)}{h} = 0$ Μονάδες 8\nΔ2. Για $α = 4$ και $β = 2019$, να μελετήσετε τη συνάρτηση $f$ ως προς τη μονοτονία και να βρείτε το ακρότατό της. Μονάδες 12\nΔ3. Να αποδείξετε ότι $x^4 + 4x \\geq -3$ για κάθε $x \\in \\mathbb{R}$. Μονάδες 5"
  },
  {
    "id": 9,
    "year": "2016",
    "school": "gel",
    "exam": "gel_main",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (18/5/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Α:\nΑ1. Έστω μια συνάρτηση $f$ παραγωγίσιμη σε ένα διάστημα $(α, β)$, με εξαίρεση ίσως ένα σημείο του $x_0$, στο οποίο όμως η $f$ είναι συνεχής. Αν $f'(x) > 0$ στο $(α, x_0)$ και $f'(x) < 0$ στο $(x_0, β)$, τότε να αποδείξετε ότι το $f(x_0)$ είναι τοπικό μέγιστο της $f$. Μονάδες 7\nΑ2. Πότε δύο συναρτήσεις $f$, $g$ λέγονται ίσες; Μονάδες 4\nΑ3. Να διατυπώσετε το θεώρημα μέσης τιμής του διαφορικού λογισμού και να το ερμηνεύσετε γεωμετρικά. Μονάδες 4\nΑ4. Να χαρακτηρίσετε τις προτάσεις που ακολουθούν, γράφοντας στο τετράδιό σας, δίπλα στο γράμμα που αντιστοιχεί σε κάθε πρόταση, τη λέξη Σωστό, αν η πρόταση είναι σωστή, ή Λάθος, αν η πρόταση είναι λανθασμένη.\nα) Για κάθε συνεχή συνάρτηση $f : [α, β] \\to \\mathbb{R}$, αν $G$ είναι μια παράγουσα της $f$ στο $[α, β]$, τότε το $\\displaystyle\\int_α^β f(t)dt = G(α) - G(β)$.\nβ) Αν οι συναρτήσεις $f$, $g$ έχουν όριο στο $x_0$ και ισχύει $f(x) \\leq g(x)$ κοντά στο $x_0$, τότε $\\displaystyle\\lim_{x \\to x_0} f(x) \\leq \\lim_{x \\to x_0} g(x)$.\nγ) Κάθε συνάρτηση $f$, για την οποία ισχύει $f'(x) = 0$ για κάθε $x \\in (α, x_0) \\cup (x_0, β)$, είναι σταθερή στο $(α, x_0) \\cup (x_0, β)$.\nδ) Μια συνάρτηση $f$ είναι 1-1, αν και μόνο αν, για κάθε στοιχείο $y$ του συνόλου τιμών της, η εξίσωση $y = f(x)$ έχει ακριβώς μια λύση ως προς $x$.\nε) Αν η $f$ είναι συνεχής στο $[α, β]$, τότε η $f$ παίρνει στο $[α, β]$ μια μέγιστη τιμή $M$ και μια ελάχιστη τιμή $m$.\nΜονάδες 10"
  },
  {
    "id": 10,
    "year": "2016",
    "school": "gel",
    "exam": "gel_main",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (18/5/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Β:\nΔίνεται η συνάρτηση $f(x) = \\frac{x^2}{x^2 + 1}$, $x \\in \\mathbb{R}$.\nΒ1. Να βρείτε τα διαστήματα στα οποία η $f$ είναι γνησίως αύξουσα, τα διαστήματα στα οποία η $f$ είναι γνησίως φθίνουσα και τα ακρότατα της $f$. Μονάδες 6\nΒ2. Να βρείτε τα διαστήματα στα οποία η $f$ είναι κυρτή, τα διαστήματα στα οποία η $f$ είναι κοίλη και να προσδιορίσετε τα σημεία καμπής της γραφικής της παράστασης. Μονάδες 9\nΒ3. Να βρεθούν οι ασύμπτωτες της γραφικής παράστασης της $f$. Μονάδες 7\nΒ4. Με βάση τις απαντήσεις σας στα ερωτήματα Β1, Β2, Β3 να σχεδιάσετε τη γραφική παράσταση της συνάρτησης $f$. (Η γραφική παράσταση να σχεδιαστεί με στυλό) Μονάδες 3"
  },
  {
    "id": 11,
    "year": "2016",
    "school": "gel",
    "exam": "gel_main",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (18/5/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Γ:\nΓ1. Να λύσετε την εξίσωση $e^{2x} - 2x - 10 = 0$, $x \\in \\mathbb{R}$. Μονάδες 4\nΓ2. Να βρείτε όλες τις συνεχείς συναρτήσεις $f : \\mathbb{R} \\to \\mathbb{R}$ που ικανοποιούν την σχέση $f'(x) = e^{2x} - 2x - 2$ για κάθε $x \\in \\mathbb{R}$ και να αιτιολογήσετε την απάντησή σας. Μονάδες 8\nΓ3. Αν $f(x) = e^{2x} - x^2 - 1$, $x \\in \\mathbb{R}$, να αποδειχθεί ότι η $f$ είναι κυρτή. Μονάδες 4\nΓ4. Αν $f$ είναι η συνάρτηση του ερωτήματος Γ3, να λυθεί η εξίσωση:\n$$f(|\\sin x| + 3) - f(|\\sin x|) = f(x + 3) - f(x)$$\nόταν $x \\in [0, +\\infty)$. Μονάδες 9"
  },
  {
    "id": 12,
    "year": "2016",
    "school": "gel",
    "exam": "gel_main",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (18/5/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Δ:\nΔίνεται συνάρτηση $f$ ορισμένη και δύο φορές παραγωγίσιμη στο $\\mathbb{R}$, με συνεχή δεύτερη παράγωγο, για την οποία ισχύει ότι:\n• $\\displaystyle\\int_0^π (f(x) + f''(x))\\sin x \\, dx = π$\n• $f(π) = π$ και $\\displaystyle\\lim_{x \\to 0} \\frac{f(x)}{\\sin x} = 1$\n• $e^{f(x)} + f'(x) = e^x + f(x)$ για κάθε $x \\in \\mathbb{R}$.\nΔ1. Να δείξετε ότι $f(π) = π$ (μονάδες 4) και $f'(0) = 1$ (μονάδες 3). Μονάδες 7\nΔ2. α) Να δείξετε ότι η $f$ δεν παρουσιάζει ακρότατα στο $\\mathbb{R}$. (μονάδες 4)\nβ) Να δείξετε ότι η $f$ είναι γνησίως αύξουσα στο $\\mathbb{R}$. (μονάδες 2) Μονάδες 6\nΔ3. Να βρείτε το $\\displaystyle\\lim_{x \\to +\\infty} \\frac{\\sin x + \\cos x}{f(x)} + x$. Μονάδες 6\nΔ4. Να δείξετε ότι $\\displaystyle\\int_1^{πe^2} \\frac{f(\\ln x)}{x} dx < π$. Μονάδες 6"
  },
  {
    "id": 13,
    "year": "2016",
    "school": "gel",
    "exam": "gel_repeat",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (9/6/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Α:\nΑ1. Έστω μια συνάρτηση $f$ ορισμένη σε ένα διάστημα $Δ$ και $x_o$ ένα εσωτερικό σημείο του $Δ$. Αν η $f$ παρουσιάζει τοπικό ακρότατο στο $x_o$ και είναι παραγωγίσιμη στο σημείο αυτό, τότε να αποδείξετε ότι $f'(x_o) = 0$. Μονάδες 7\nΑ2. Να διατυπώσετε το κριτήριο παρεμβολής. Μονάδες 4\nΑ3. Πότε λέμε ότι η ευθεία $y = \\ell$ είναι οριζόντια ασύμπτωτη της γραφικής παράστασης της συνάρτησης $f$ στο $+\\infty$; Μονάδες 4\nΑ4. Να χαρακτηρίσετε τις προτάσεις που ακολουθούν, γράφοντας στο τετράδιό σας, δίπλα στο γράμμα που αντιστοιχεί σε κάθε πρόταση, τη λέξη Σωστό, αν η πρόταση είναι σωστή, ή Λάθος, αν η πρόταση είναι λανθασμένη.\nα) $\\displaystyle\\lim_{x \\to 0} \\frac{\\cos x - 1}{x} = 1$.\nβ) Αν $f(x) = \\ln|x|$ για κάθε $x \\neq 0$, τότε $f'(x) = \\frac{1}{|x|}$ για κάθε $x \\neq 0$.\nγ) Αν μια συνάρτηση $f$ δεν είναι συνεχής στο $x_o$, τότε η $f$ δεν είναι παραγωγίσιμη στο $x_o$.\nδ) Υπάρχει πολυωνυμική συνάρτηση βαθμού $ν \\geq 2$, η οποία έχει ασύμπτωτη.\nε) Για κάθε συνάρτηση $f$, συνεχή στο $[α, β]$, ισχύει: αν $\\displaystyle\\int_α^β f(x)dx > 0$, τότε $f(x) > 0$ στο $[α, β]$.\nΜονάδες 10"
  },
  {
    "id": 14,
    "year": "2016",
    "school": "gel",
    "exam": "gel_repeat",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (9/6/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Β:\nΔίνεται η γραφική παράσταση της συνάρτησης $f$.\nΒ1. Να βρείτε το πεδίο ορισμού και το σύνολο τιμών της $f$. Μονάδες 2\nΒ2. Να βρείτε, αν υπάρχουν, τα παρακάτω όρια.\nα) $\\displaystyle\\lim_{x \\to 1} f(x)$ β) $\\displaystyle\\lim_{x \\to 3} f(x)$ γ) $\\displaystyle\\lim_{x \\to 5} f(x)$ δ) $\\displaystyle\\lim_{x \\to 7} f(x)$ ε) $\\displaystyle\\lim_{x \\to 9} f(x)$\nΓια τα όρια που δεν υπάρχουν να αιτιολογήσετε την απάντησή σας. Μονάδες 7\nΒ3. Να βρείτε, αν υπάρχουν, τα παρακάτω όρια.\nα) $\\displaystyle\\lim_{x \\to 2} \\frac{1}{f(x)}$ β) $\\displaystyle\\lim_{x \\to 6} \\frac{1}{f(x)}$ γ) $\\displaystyle\\lim_{x \\to 8} f(f(x))$\nΝα αιτιολογήσετε την απάντησή σας. Μονάδες 9\nΒ4. Να βρείτε τα σημεία στα οποία η $f$ δεν είναι συνεχής. Να αιτιολογήσετε την απάντησή σας. Μονάδες 3\nΒ5. Να βρείτε τα σημεία $x_o$ του πεδίου ορισμού της $f$ για τα οποία ισχύει $f'(x_o) = 0$. Να αιτιολογήσετε την απάντησή σας. Μονάδες 4"
  },
  {
    "id": 15,
    "year": "2016",
    "school": "gel",
    "exam": "gel_repeat",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (9/6/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Γ:\nΔίνεται η συνάρτηση $f : \\mathbb{R} \\to \\mathbb{R}$ με $f(x) = x^3$.\nΓ1. Να αποδείξετε ότι η $f$ είναι συνάρτηση 1-1 (μονάδες 2) και να βρείτε την αντίστροφη συνάρτηση $f^{-1}$ (μονάδες 4). Μονάδες 6\nΓ2. Να αποδείξετε ότι για κάθε $x > 0$ ισχύει:\n$$f(\\sin x) > f\\left(x - \\frac{1}{6}x^3\\right)$$\nΜονάδες 9\nΓ3. Ένα σημείο $Μ$ κινείται κατά μήκος της καμπύλης $y = x^3$, $x \\geq 0$ με $x = x(t)$ και $y = y(t)$. Να βρείτε σε ποιο σημείο της καμπύλης ο ρυθμός μεταβολής της τεταγμένης $y(t)$ του $Μ$ είναι ίσος με το ρυθμό μεταβολής της τετμημένης $x(t)$, αν υποτεθεί ότι $x'(t) > 0$ για κάθε $t \\geq 0$. Μονάδες 4\nΓ4. Αν $g : \\mathbb{R} \\to \\mathbb{R}$ είναι συνεχής και άρτια συνάρτηση, να υπολογίσετε το ολοκλήρωμα $\\displaystyle\\int_{-1}^1 f(x) \\cdot g(x) dx$. Μονάδες 6"
  },
  {
    "id": 16,
    "year": "2016",
    "school": "gel",
    "exam": "gel_repeat",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΕΠΑΝΑΛΗΠΤΙΚΕΣ ΠΑΝΕΛΛΑΔΙΚΕΣ ΕΞΕΤΑΣΕΙΣ Γ΄ ΤΑΞΗΣ ΗΜΕΡΗΣΙΟΥ ΓΕΝΙΚΟΥ ΛΥΚΕΙΟΥ ΚΑΙ ΕΠΑΛ (ΟΜΑΔΑ Β΄) (9/6/2016), Μαθηματικά Προσανατολισμού (Νέο Σύστημα) & Κατεύθυνσης (Παλαιό Σύστημα).\nΘΕΜΑ Δ:\nΔίνεται η συνάρτηση\n$$f(x) = \\begin{cases} \\frac{\\ln x}{x} + 1, & 0 < x < 1 \\\\ 1, & x = 1 \\\\ \\frac{\\ln x}{x - 1}, & x > 1 \\end{cases}$$\nΔ1. Να δείξετε ότι η $f$ είναι συνεχής στο $(0, +\\infty)$ (μονάδες 3) και να βρείτε, αν υπάρχουν, τις κατακόρυφες ασύμπτωτες της γραφικής παράστασης της $f$. (μονάδες 2) Μονάδες 5\nΔ2. Να αποδείξετε ότι το $x_o = 1$ είναι το μοναδικό κρίσιμο σημείο της $f$. Μονάδες 8\nΔ3. i) Να αποδείξετε ότι η εξίσωση $f(x) = 0$ έχει μοναδική ρίζα στο $(0, +\\infty)$. (μονάδες 3)\nii) Αν $Ε$ είναι το εμβαδόν του χωρίου που περικλείεται από τη γραφική παράσταση της $f$, τον άξονα των $x$ και τις ευθείες $x = 1$ και $x = x_o$, όπου $x_o$ η μοναδική ρίζα της εξίσωσης $f(x) = 0$ στο $(0, +\\infty)$, να αποδείξετε ότι\n$$E = \\frac{-x_o^2 + 2x_o - 2}{2}$$\n(μονάδες 4) Μονάδες 7\nΔ4. Αν $F$ είναι μια παράγουσα της $f$ στο $[1, +\\infty)$ να αποδείξετε ότι $(x + 1)F(x) > xF(1) + F(x^2)$, για κάθε $x > 1$. Μονάδες 5"
  },
  {
    "id": 17,
    "year": "2016",
    "school": "gel",
    "exam": "omogeneis",
    "subject": "Μαθηματικά",
    "topic": "A",
    "topic_letter": "A",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (7/9/2016), Μαθηματικά.\nΘΕΜΑ Α:\nΑ1. Να αποδείξετε ότι για κάθε $x \\in \\mathbb{R} \\setminus \\{x | \\cos x = 0\\}$ ισχύει\n$$(\\tan x)' = \\frac{1}{\\cos^2 x}$$\nΜονάδες 10\nΑ2. Έστω $f$ μια συνάρτηση ορισμένη σε ένα διάστημα $Δ$. Τι ονομάζεται αρχική συνάρτηση ή παράγουσα της $f$ στο $Δ$; Μονάδες 5\nΑ3. Να χαρακτηρίσετε τις προτάσεις που ακολουθούν, γράφοντας στο τετράδιό σας δίπλα στο γράμμα που αντιστοιχεί σε κάθε πρόταση τη λέξη Σωστό, αν η πρόταση είναι σωστή, ή Λάθος, αν η πρόταση είναι λανθασμένη.\nα. Ισχύει $\\displaystyle\\lim_{x \\to 0} \\frac{\\cos x - 1}{x} = 1$.\nβ. Το πεδίο ορισμού της $g \\circ f$ αποτελείται από όλα τα στοιχεία $x$ του πεδίου ορισμού της $f$, για τα οποία το $f(x)$ ανήκει στο πεδίο ορισμού της $g$.\nγ. Ένα τοπικό μέγιστο μιας συνάρτησης $f$ μπορεί να είναι μικρότερο από ένα τοπικό ελάχιστο της $f$.\nδ. Για κάθε συνάρτηση $f$ που είναι γνησίως αύξουσα και παραγωγίσιμη στο διάστημα $Δ$ ισχύει $f'(x) > 0$, για κάθε $x \\in Δ$.\nε. Αν η $f$ είναι μια συνεχής συνάρτηση στο $[α, β]$, τότε ισχύει $\\displaystyle\\int_β^α f(x)dx = -\\int_α^β f(x)dx$.\nΜονάδες 10"
  },
  {
    "id": 18,
    "year": "2016",
    "school": "gel",
    "exam": "omogeneis",
    "subject": "Μαθηματικά",
    "topic": "B",
    "topic_letter": "B",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (7/9/2016), Μαθηματικά.\nΘΕΜΑ Β:\nΔίνεται η συνάρτηση $f(x) = \\frac{αx - 1}{x + 1}$, $x \\neq -1$, όπου το $α$ είναι ένας πραγματικός αριθμός.\nΒ1. Να βρείτε την τιμή του $α$, ώστε η γραφική παράσταση της $f$ να διέρχεται από το σημείο $A(3, 2)$. Μονάδες 5\nΑν $α = 3$ τότε:\nΒ2. Να αποδείξετε ότι η $f$ είναι 1-1. Μονάδες 6\nΒ3. Να αποδείξετε ότι η αντίστροφη συνάρτηση της $f$ είναι η $f^{-1}(x) = \\frac{x + 1}{3 - x}$, $x \\neq 3$. Μονάδες 7\nΒ4. Να βρείτε τα κοινά σημεία των γραφικών παραστάσεων των συναρτήσεων $f$ και $f^{-1}$. Μονάδες 7"
  },
  {
    "id": 19,
    "year": "2016",
    "school": "gel",
    "exam": "omogeneis",
    "subject": "Μαθηματικά",
    "topic": "C",
    "topic_letter": "C",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (7/9/2016), Μαθηματικά.\nΘΕΜΑ Γ:\nΔίνεται η συνάρτηση $f(x) = x + 1 - \\frac{1}{x - 2}$, $x > 2$.\nΓ1. Να μελετήσετε την $f$ ως προς τη μονοτονία και να αποδείξετε ότι η $f$ είναι κοίλη στο διάστημα $(2, +\\infty)$. Μονάδες 6\nΓ2. Να βρείτε τις ασύμπτωτες της γραφικής παράστασης της συνάρτησης $f$. Μονάδες 6\nΓ3. Να υπολογίσετε το εμβαδόν $E(λ)$ του χωρίου που περικλείεται από τη γραφική παράσταση της συνάρτησης $f$ και τις ευθείες $y = x + 1$, $x = λ$ και $x = λ + 1$ με $λ > 2$. Μονάδες 8\nΓ4. Να βρείτε για ποιες τιμές του $λ \\in (2, +\\infty)$ ισχύει $E(λ) > \\ln 2$. Μονάδες 5"
  },
  {
    "id": 20,
    "year": "2016",
    "school": "gel",
    "exam": "omogeneis",
    "subject": "Μαθηματικά",
    "topic": "D",
    "topic_letter": "D",
    "topic_number": "",
    "content": "ΕΙΣΑΓΩΓΙΚΕΣ ΕΞΕΤΑΣΕΙΣ ΤΕΚΝΩΝ ΕΛΛΗΝΩΝ ΤΟΥ ΕΞΩΤΕΡΙΚΟΥ ΚΑΙ ΤΕΚΝΩΝ ΕΛΛΗΝΩΝ ΥΠΑΛΛΗΛΩΝ ΠΟΥ ΥΠΗΡΕΤΟΥΝ ΣΤΟ ΕΞΩΤΕΡΙΚΟ (7/9/2016), Μαθηματικά.\nΘΕΜΑ Δ:\nΔίνεται η συνάρτηση\n$$f(x) = \\begin{cases} 0, & x = 0 \\\\ \\frac{x\\ln x}{x - 1}, & 0 < x < 1 \\text{ ή } x > 1 \\\\ 1, & x = 1 \\end{cases}$$\nΔ1. Να αποδείξετε ότι η $f$ είναι συνεχής στο διάστημα $[0, +\\infty)$. Μονάδες 8\nΔ2. Να αποδείξετε ότι η $f$ είναι γνησίως αύξουσα στο διάστημα $[0, +\\infty)$. Μονάδες 7\nΔ3. Να αποδείξετε ότι για κάθε $x > 0$ ισχύει\n$$f(x) = f\\left(\\frac{1}{x}\\right) + \\ln x$$\nΜονάδες 5\nΔ4. Να υπολογίσετε το όριο $\\displaystyle\\lim_{x \\to +\\infty} \\frac{f(x)}{f(e^x)} \\cdot e^x$. Μονάδες 5"
  }
]
